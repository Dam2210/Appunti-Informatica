Lezioni online
come già comunicato l'Università degli Studi di Roma "Tor Vergata" sta mettendo a punto, quale ulteriore misura di contenimento e gestione dell'emergenza epidemiologica da Covid-19, tutti gli strumenti operativi utili per consentire, a decorrere dalla prossima settimana, lo svolgimento delle lezioni a distanza.
 
Lo strumento scelto e che sarà utilizzato come soluzione di Ateneo è Microsoft Teams.
 
Attivazione di un account Office 365 per l'accesso a Microsoft Teams seguire le seguenti istruzioni (queste istruzioni vanno seguite anche da chi ha fatto richiesta tramite email e non ha ricevuto ancora riscontro):
Collegarsi e autenticarsi a delphi (https://delphi.uniroma2.it) con le credenziali già in possesso.
Nel menu docenti, selezionare la voce Office 365 e selezionare la voce "Richiesta nuova casella".
Seguire il wizard proposto e confermare (Le utenze verranno create in modalità batch ogni 4 ore lavorative circa).
Ricollegarsi passate circa 4 ore lavorative, verificare lo stato della richiesta e se risulta attivata, impostare la password. 
Attivare le iscrizioni ai corsi per i quali si intende attivare la classe virtuale (Operazione che deve svolgere il titolare dell'insegnamento e del corso integrato).
Selezionare nel menu docenti l'opzione "Gestione Iscrizioni ai corsi" e seguire il wizard di configurazione. L'operazione deve essere svolta per tutti gli insegnamenti assegnati.
Creazione Classi virtuali su Teams.
Questa funzionalità sarà disponibile dalla giornata di domani e permetterà di creare classi virtuali su Microsoft Teams, anche per singolo modulo e docenti differenti dal titolare in caso di insegnamenti organizzati in uno o più moduli.
Permetterà altresì di aggregare in una classe più insegnamenti.
Seguirà guida operativa.
Scaricare e installare Microsoft Teams dal sito https://teams.microsoft.com/downloads?navfrom=edustart
Prendere confidenza con l'ambiente utilizzando i tutorial per docente a Microsoft Teams:
https://docs.microsoft.com/it-it/microsoftteams/instructor-led-training-teams-landing-page 
 
Per le modalità di accesso operative per l'erogazione delle lezioni on-line verranno successivamente emanate ulteriori linee guida e programmati eventi formativi, sia per il corpo docente che per gli studenti.
 
Per supporto e chiarimenti fare riferimento all'indirizzo email: servizio_docenti@ccd.uniroma2.it